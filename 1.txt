Col 27 di luglio scorso "L'Italo-Australiano Company Ltd." ha compiuto i sei mesi di vita, e il giornale col presente numoro, il ventiduesimo, acquista la maggiore età.

Riguardando la via trascorsa, la Direzione non può fare a meno dal compiacersi del lavoro fatto. Al principio, quando pochi cominciarono a darsi da fare per pubblicare un giornale italiano in Sydney, amici, nemici ed indifferenti, sicuramente previdero che il giornale non si sarebbe pubblicato affatto. Però, dopo molte difficoltà e un po' di ritardo, dovuto a cause indipendenti da noi, un bel giorno il giornalo apparve; e sia detto senza superbia e senza eccessiva umiltà, esso fu un successo, ed oltre gli amici, i nemici e gl'indifferenti, anche la stampa inglese lo giudicó favorevolmente, e alcuni ebbero per noi parole di lode che ci parvero persino eccessive.

Dopo il primo numero i soliti profeti del pari sicuramente previdero che il giornale non avrebbe raggiunto il sesto numero. E' inutile riandare la via percorsa—via seminata di molte spine e croci e anche di qualche rosa che ci ha compensato dell'amarezza delle prime—è inutile rinvangare il passato; il fatto é che, a dispetto degli astrologhi, eccoci qua, ancora vivi e verdi, più vivi e più verdi che al principio. Il successo infatti non ci é mancato. Se si eccettua pochi botoli ringhiosi, che del resto han sempre abbaiato, da che mondo è mondo, alle calcagna di coloro che fanno—eccettuati, diciamo, costoro, da ogni altra parte non abbiamo ricevuto che incoraggiamento ed aiuti. Tanto cho oggi L'Italo-Australiano è un giornale stabilito; il bambino si è fatto giovane e non ha più paura dei maligni zeffiretti innocenti, ma può sfidare il vento e le tempeste.

Per giustizia e per la veritá, oltre il tempo e i personali sacrifici dei direttori, noi dobbiamo riconoscere che al successo del giornale hanno contribuito per la massima parte, i sacrifici personali dei membri della Compagnia e il buon volere di una classe della nostra colonia, vogliamo cioê parlare dei fruttaiuoli. La veritâ é che il miglior aiuto al giornale l'abbiamo avuto da questa classe, e oggi che ci hanno assicurato il successo, noi vogliamo pubblicamente ringraziarli ed assicurarli che i loro interessi ci stanno a cuore al pari degl'interessi dell'intera colonia.

Ma a che parlare del passato? E' l'avvenire che incalza e per l'avvenire due sorprese abbiamo preparato ai nostri lettori. Sorpresa n. 1, è che L'Italo-Australiano sta impiantando la propria tipografia (one that means business). L'Italo-Australiano perció in breve muoverà in più comodi ampi locali e sarà stampato con caratteri propri non solo, ma sarà in grado di ricevere ed eseguire qualunque commissione tipografica che lettori e non lettori ci volessero far pervenire, a prezzi mitissimi, assolutamente senza temere alcuna concorrenza. Sorpresa n. 2, il giornale ad un penny. Sì, ad un solo penny, equivalente cioè a 10 centesimi italiani.

A cominciare dal N. 27 infatti, L'Italo-Australiano da tre pennies sarà ridotto ad un penny, e ciò senza alterarne il formato o il contenuto del giornale stesso. Gli Abbonati i quali hanno di già pagato per l'intera annata, avranno la metà della quota a loro credito per altri sei mesi di abbonamento.

I nostri amici non temano, noi sappiamo ciò che stiamo facendo e la riduzione del prezzo sarà ampiamente compensata sia dal risparmio nella stampatura, sia dalla maggiore circolazione.

Come si vede adunque ciò che nel nostro programma promettemmo, stiamo ora mantenendo, e la conclusione che al programma nostro, or sono sei mesi, scrivemmo, ora noi qui ripetiamo: L'Italo-Australiano trionferà, e lo diciamo perchè ne siamo profondamente convinti — trionferà con voi e per voi, italiani fratelli.
